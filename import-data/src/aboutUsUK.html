<p><span style="font-size: large;">РЮКЗАКИ ЯК ТЕРАПІЯ</span></p>
<p><span style="font-size: large;">HORONDI</span></p>
<p><span style="font-size: large;">Сашко Горонді</span></p>

<p>Привіт! Я Олександр Горонді – засновник бренду <strong>HORONDI</strong>.
  Народився та виріс на Закарпатті і по правді кажучи - перші 20 років мого життя були далеко не самим
  приємними для спогадів чи розповідей. У мене не було на кого рівнятись, від кого черпати натхнення
  та отримувати знання про навколишній світ, як жити в ньому і по яких правилах. Тому, не маючи
  початково закладеного підґрунту правильних моральний та духовних цінностей - я був підлітком,
  який легко потрапляє під вплив. Хоч я і робив погані речі в житті, поганою людиною я себе не вважав.
  Робив все те, що робили люди кругом, мовчки і без зайвих запитань.</p>

<p><img src={ABOUT_US_IMAGES.horondi_1} alt='Oleksandr Horondi' /></p>

<p>Проте, десь у глибині ще жив той справжній я, якого доводилось приховувати, щоб мати змогу існувати
  в середовищі, де я зростав. Я завжди хотів вірити, що десь у світі для кожного з нас є особливе місце.
  Місце, де кожний з нас може наповнитись барвами життя, розквітнути як весняна квітка розцвітає під
  теплими проміннями ранішнього сонця, приносити радість оточуючим тебе людям. І, якби сталось так,
  що тим першим «вчителем», якого я зустрів на своєму шляху був би хтось куди більш доброзичливий
  тоді хтозна як все склалось б.</p>

<p><img src={ABOUT_US_IMAGES.horondi_2} alt='Oleksandr Horondi' /></p>

<p>Але сталось як сталось і я вдячний цьому, бо ця, хоч і терниста, стежка привела мене сюди.
  Шлях був довгий, але це історія зі щасливим кінцем і мені вдалось віднайти себе і зайнятись власним
  ремеслом. Це справа, яка дарує радість людям навколо. Справа – заради якої я просинаюсь зранку.
  Справа, яка мотивує мене рухатись вперед.</p>

<p><img src={ABOUT_US_IMAGES.horondi_3} alt='Oleksandr Horondi' /></p>

<p>Можливо, не варто було писати цього всього вище, так як не виключено, що ціль Вашого візиту просто
  купити річ, яка буде служити Вам багато років і дарувати радість.
  Але <strong>HORONDI</strong> - це не просто речі, які пошиті десь далеко
  за кордоном автоматизованими станками для шиття. <strong>HORONDI</strong> -
  це дещо більше. Кожна річ, будь це наплічник, гаманець чи сумочка – всі вони наділені душею,
  кожній з них я віддаю частинку своєї любові і в такий спосіб маю можливість розділяти її з людьми.
  В світі немає нічого благороднішого для мене ніж можливість викликати щиру посмішку на обличчях
  оточуючих і бачити радість в їхніх очах. Тому, купуючи <strong>HORONDI</strong> –
  Ви даєте мені можливість робити це.</p>

<p><span style="font-size: large;">Команда</span></p>

<p><img src={ABOUT_US_IMAGES.workPlace_1} alt='Horondi team' /></p>

<p>Наша команда складається з п‘яти осіб, де кожен вірить в те, що робить. Ми працюємо від зорі до зорі,
  щоб Ви могли вчасно отримати свій <strong>HORONDI</strong>. Але при цьому ми
  не забуваємо про якість, яку Ви також заслуговуєте. Вся наша продукція пошита з якісної та приємної
  на дотик тканини з додатковим прошитим шаром дубляжу, що додає міцності та водостійкості. Дно зроблене
  з міцної тканини Кордура, шкіри чи еко-шкіри.</p>

<p><img src={ABOUT_US_IMAGES.workPlace_2} alt='Horondi team' /></p>

<p><strong>HORONDI</strong> розташований у Львові і місце, де ми створюємо нашу продукцію
  завбільшки, як звичайна кімната у Вашому домі. Тому, зараз ми не можемо похвалитись масштабами нашого підприємства,
  але ми ще молоді і тільки робимо перші кроки в цьому напрямку і з Вашою допомогою та підтримкою у нас все вийде!</p>
